İnternet kullanım imkânlarının yaygınlaşmasıyla 
beraber günümüzde insanlar vakitlerinin önemli bir 
kısmını internet  üzerinde  yer alan  sosyal paylaşım 
ortamlarında  harcamaktadırlar.  Özellikle  kişilerin 
kendilerini  özgürce  ifade  edebildikleri  ve  bilgi 
paylaşımında bulunabildikleri sosyal medya, forum, 
blog  gibi  ortamlar  günlük  hayatımızda  büyük  bir 
yer  edinmiştir.  Kullanıcıların  bu  ortamlar 
vasıtasıyla  ruh  hallerini  belirtmeleri,  toplumu 
etkileyen olaylar, spor müsabakaları ve filmler gibi 
konularda  kendi  duygu  ve  düşüncelerini 
paylaşmaları bu ortamları  toplumun  genel  kanısını 
belirtebilecek  bir  araca  dönüştürmüştür.  Hatta 
normal hayatlarında bazı nedenlerden dolayı gerçek 
duygu  ve  düşüncelerini  paylaşamayan  kişilerin, 
sosyal  medya  üzerinden  kendilerini  rahatça  ifade 
edebilmeleri,  sosyal  medya  ve  diğer  ortamları 
duygu  analizi  açısından  daha  gerçekçi  sonuçlar 
verebilecek bir veri kaynağına dönüştürmüştür. 
Duygu analizi (Sentiment Analysis) olarak ifade 
edilen bilimsel çıkarım yöntemi, internet ortamının 
global çerçevede toplumun birçok kesiminin günlük 
hayatında  çok  önemli  ölçüde  yer  alması  ve  bunun 
sonucunda bireylerin sosyal ve siyasi olaylar, ürün 
ve  hizmet,  marka  vb.  olgular  hakkındaki 
düşüncelerini  ifade  ettikleri  elektronik 
platformlardaki  büyük  hacimli  verilerin  yazılım 
sistemleri  ile  hızlı  olarak  raporlanması  ve  anlam 
çıkartılması işlemidir.  
Duygu analizi çalışmalarında metinlerin olumlu, 
olumsuz ya da  tarafsız içeriğe sahip olup olmadığı 
sorgulanır ve analiz edilir. Bu analiz sonucuna göre 
bireylerin ya da  belirli  bir  grubun çalışmayla ilgili 
konu  hakkındaki  tutumu  belirlenmiş  olur.  Bu 
açıdan  duygu analizi işletmeler  açısından  piyasaya 
yeni sürülecek bir ürün için ön pazar araştırması, bir 
topluluk  için  alınacak  bir  kararın  olumlu  veya 
olumsuz nasıl tepki alacağı, film izleyecek kişilerin 
önceki yapılan yorumlara göre filmi izlemeye karar 
vermesi  gibi  konularda  yönlendirme  yapabilir. 
Ancak olumlu veya olumsuz görüşün elde edileceği 
verilerin çok olması bu analizin tek tek inceleyerek 
yapılmasını  zorlaştırmaktadır.  Bu  yüzden  duygu 
analizi  metin  madenciliği  ile  makine  öğrenmesi 
alanlarının önemli ve üzerine çalışılan konularından 
biri haline gelmiştir. 
Duygu analizi  yapılırken,    daha önceden  görüş 
tarafı  belli  olan  (pozitif  /  negatif  /nötr)  metinsel 
veriler kullanılarak bir eğitim veri seti oluşturulur. 
Daha sonra bu veriler metin madenciliği yöntemleri 
ile  çeşitli  ön  işlemlerden  geçirilip  temizlenerek 
sınıflamaya  uygun  hale  getirilmektedir.  Bu  ön 
işlemler  arasında  iletideki  simge  ve  noktalama 
işaretlerinin temizlenmesi, metni kelimelere ayırma 
ve  her  bir  kelimenin  köklerinin  bulunarak  terim 
listelerinin  oluşturulması,  metin  içerisindeki  edat, 
bağlaç  ve  zamirlerden  oluşan  durak  kelimelerin 
kaldırılması,  terim  frekansları  ve  ters  doküman 
frekansları  yardımıyla  vektör  uzay  modelinin 
oluşturulması sayılabilir. Vector uzay modellerinde 
binary,  terim  frekansı,  ters  döküman  frekansı,  n 
gram  gibi  çeşitli  yöntemler  kullanılmaktadır. 
Vektör uzay modeli  oluşturulan  bu  veriler, makine 
öğrenmesinde sıklıkla kullanılan yapay sinir ağları, 
destek  vektör  makinaları,  karar  ağaçları  gibi 
sınıflama  algoritmaları  yardımıyla  eğitilmektedir. 
Çeşitli  sınıflayıcılar  tarafından  eğitilen  modeller 
yardımıyla  yeni  gelen  duygu  ve  görüşler 
sınıflandırılmaktadır.  
Genel olarak duygu ve düşünce analizi aşağıda 
belirtilen  işlevleri  yerine  getirmek  amacıyla 
kullanılmaktadır.  
• Duygu  görüş  sınıflandırma:  Bir  doküman 
veya  metinde  bir  olgu  hakkında  görüş  ifade 
edilmesi  ve  görüş sahibinden  olguya  yönelik  olan 
duygunun ölçülmesi fikrine dayanır. 
• Öznellik  Sınıflandırma:  Genel  olarak  bir 
cümlenin öznel olup olmadığını tespit etmek olarak 
ifade  edilebilir.  Başarılı  bir  öznellik  sınıflandırma 
daha  iyi  duygu  sınıflandırmayı  sağlar.  Bu  işlem 
olumlu, olumsuz ve nötr cümleleri ayırmaktan daha 
zor bir süreç olarak görülmektedir. 
• Görüş  özetleme:  Dokümandan  ve 
içeriğindeki duygudan ana konuyu çıkarmakla ilgili 
kavramdır. 
• Görüş  elde  edilmesi:  Yapılan  sorguyla, 
görüş belirten dokümanların çıkartılmasıdır. Bu tür 
sistemlerde, iki tür  puan hesaplaması yapılmalıdır; 
bunlar  sorguya  karşılık  ilgililik  puanı  ve  sorgu 
hakkında  görüş  puanı  olup  bu  ikisi  genellikle 
dokümanların seviyesini belirlemekte kullanılır. 
• Alaycılık  ve  ironi:  Alay  ve  ironi  içeren 
ifadelerin  bulunmasına  yöneliktir.  Özellikle 
araştırmacılar  içerisinde  alay  ve  ironinin  nasıl 
tanımlanması  gerektiğine  dair  anlaşmazlıkların 
bulunmasından dolayı, bu görev duygu analizindeki 
en karmaşık alanlardandır. 
• Diğerleri:  Tür  ve  yazar  tespiti,  türü  ve 
metni  tekrardan  yazan  yazarı  bulmaya  yöneliktir. 
Sahte/yanıltıcı (spam) mesaj tespiti, mesajı belli bir 
kesimin, şirketin veya ürünün lehine ya da aleyhine 
çarpıtan,  güvenilmeyen  içeriğe  sahip  görüş  ve 
yorumları tespit etmeye çalışır [1]. 
Duygu  analizinde  günümüze  kadar  yapılan 
çalışmalar,  genellikle  İngilizce  metinler  üzerinde 
pozitif  ve  negatif  olmak  üzere  iki  sınıfta  ele 
alınmıştır.  Bazı  çalışmalarda  ise  düşüncenin  nötr 
olma durumu da dikkate alınarak üç sınıf üzerinden 
incelemeler gerçekleştirilmiştir. 
Duygu  Analizi  alanı  ile  ilgili  literatür 
incelendiğinde  ilk  çalışmanın  Pang,  Lee  ve 
Vaithyanatham tarafından yapıldığı, veri seti olarak 
Internet  Movie  Database  arşivindeki  film 
yorumlarının  kullanıldığı  görülmektedir. 
Çalışmalarında ilgili veri seti üzerinde unigram, bi-
gram, Part Of Speech (POS) gibi öznitelik çıkarma 
yöntemlerini  kullanarak  sınıflama  için  gerekli 
vektör  uzay  (vector  space)  modellerini 
oluşturmuşlardır. 
